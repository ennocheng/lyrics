album_title: 水逆 Mercury Retrograde
album_year: 2022
songs:
  - title: 人如何學會語言
    lyricist: 鄭宜農
    composer: 鄭宜農、何俊葦
    default_language: ta
    lyrics:
      ta: |
        〈人如何學會語言〉

        不知不覺 咱來到上深的烏暗
        這無人之境 煞親像上吵雜的夢
        重重疊疊的是 遐的分分合合
        拄欲開嘴 煞袂記得按怎發出有意義的聲
        
        毋願從今以後只有永遠拄袂著
        用阮全部的意志往彼此來飛
        
        大雨沃佇你的身軀
        寒風伸入我的龍骨
        咱展翼親像初生的鳥仔
        用全身的氣力
        
        命運淹過你的目睭
        寂寞哽佇我的嚨喉
        咱展翼親像初生的鳥仔
        用全身的氣力
        
        啊 不知不覺
        這無人之境煞想著 你定定唱的歌
        並無改變的 想欲輕輕仔放
        開喙才發現 猶原是深深的願望
        
        毋願從今以後只有永遠拄袂著
        用阮全部的意志往彼此來飛
        
        大雨沃佇你的身軀
        寒風伸入我的龍骨
        咱展翼親像初生的鳥仔
        用全身的氣力
        
        命運淹過你的目睭
        寂寞哽佇我的嚨喉
        咱展翼親像初生的鳥仔
        用全身的氣力
        
        鳥在飛行間鳴叫
        為了社交而鳴叫
        受了傷鳴叫
        進行領域保護而鳴叫
        
        一隻幼鳥孵化發出乞食聲開始
        就不斷學習用不同的聲音表達自我
        哪時候是愛情來了
        哪時候是要離家了
        哪時候是返家
        哪時候是較勁
        哪時候是絮絮對話
  
  - title: 新世紀的女兒
    lyricist: 鄭宜農
    composer: 鄭宜農、何俊葦
    default_language: ta
    lyrics:
      ta: |
        〈新世紀的查某囝〉

        Fly, darlin fly
        Fight, darlin fight, darlin fight
        Fly, darlin fly
        Fight, darlin fight, darlin fight
        Fly, darlin fly
        
        新世紀的查某囝 各有各的夢
        Fight, darlin fight, darlin fight
        捀著妳的選擇 一切攏無簡單
        
        一步一步仔 鬥起來的自我
        為著責任來煩惱 為著肯定來奔波
        毋願予人知影 心內的脆弱
        
        理想是甜甜的孤味 生活煞東倒西歪
        寂寞是做人的本質 戀愛是加麻煩
        但是目屎哪會恬恬津 滴佇加班的宵夜內面
        妳敢有聽著妳家己？
        
        Oh, oh-oh, fly, darlin fly
        新世紀的查某囝 各有各的夢
        Fight, darlin fight, darlin fight
        捀著妳的選擇 一切攏無簡單
        
        悲傷
        孤寂
        滾躘
        戰鬥
        重新開始
        這是佗一個妳？
        
        輕跤細手 一步一步
        為著求愛來痟狂 為著失去來墮落
        但是無人知影
        這就是妳的堅強
        
        幸福是夢中的風景 規氣就免看予清
        傷痕是存在的證明 遺憾是過時的戲
        但是目屎哪會恬恬津 滴佇深夜的酒內面
        妳敢有聽著妳家己
        妳敢會記得妳家己
        
        Fly, darlin fly
        新世紀的查某囝 各有各的夢
        Fight, darlin fight, darlin fight
        捀著妳的選擇 一切攏無簡單
        Fly, darlin fly
        新世紀的查某囝
        Fight, darlin fight, darlin fight
        捀著妳的選擇 我知影無簡單

  - title: Speechless
    composer: 何俊葦
  
  - title: 天已經要光
    lyricist: 鄭宜農
    composer: 鄭宜農
    default_language: ta
    lyrics:
      ta: |
        〈天已經欲光〉

        天已經欲光
        拄才的夢敢真正是夢
        窗外的世界拄開始震動
        我煞感覺永遠離袂開遮
        遮有複雜的情意
        無人聽有的歌
        硩甲扁扁的定義
        佮咱霧霧的影
        有破碎的鏡 認袂出來的人
        
        天已經欲光
        拄才的夢敢真正是夢
        夢內若像有聽著
        一寡熟似的聲
        到底是誰的聲
        到底是誰的聲
        親像細漢的時陣
        阿媽遠遠啊喝
        但是哪會一去就揣袂著轉來的路
        放袂去解袂開的厭氣佮憤怒
        
        毋為啥人倚靠
        毋為啥人講
        毋為啥人倚靠
        毋為啥人講
        
        誰誰 你到底是誰 你到底是誰
        惡意從你的喙內開花
        我賰永遠寄袂出的批
        遐的字字句句
        變做旁觀者的笑話
        我毋知你對佗位來
        是怎樣冰冷的所在
        對話猶未出世就已經歸天
        留我一個人慢慢埋 慢慢Die
        
        天已經欲光
        拄才的夢敢真正是夢
        窗外的世界拄開始震動
        
        天已經欲光
        拄才的夢敢真正是夢
        夢內若像有聽著
        一寡熟似的聲
        到底是誰的聲
        到底是誰的聲
        親像細漢的時陣
        阿媽遠遠啊喝
        但是哪會一去就揣袂著轉來的路
        放袂去解袂開的厭氣佮憤怒
        
        毋為啥人倚靠
        毋為啥人講
        毋為啥人倚靠
        毋為啥人講
  
  - title: 親愛的
    lyricist: 鄭宜農
    composer: 鄭宜農
    default_language: ta
    lyrics:
      ta: |
        〈親愛的〉

        親愛的 若是這馬來對你坦白
        敢通拍開 你心內上深的彼塊
        心愛的 若是開始理解遐的怨戚
        敢會當彌補 無發現你偌寂寞的罪
        
        嗚 毋通共咱放落
        予我陪你笑看 世間的無理
        嗚 毋通共頭越過
        予我陪你去揣 沙漠中的野花
        
        親愛的 若是講出彼的哀求的話
        敢通拍開 你心內上脆弱的彼塊
        心愛的 若是予你看見我的目屎
        你敢會感受著 你並毋是孤單一個
        
        嗚 毋通共咱放落
        予我陪你笑看 世間的無理
        嗚 毋通共頭越過
        予我陪你去揣 沙漠中的野花
        
        咱攏是戇戇戇 挵歹過去的一切
        煞猶原懵懵懂懂 不安的走揣
        
        嗚 毋通共咱放落
        予我陪你笑看 世間的無理
        嗚 毋通共頭越過
        予我陪你去揣 沙漠中的野花
        
        親愛的 若是這馬來對你坦白
        敢通拍開 你心內上深的彼塊
        心愛的 若是開始理解遐的怨戚
        敢會當彌補 無發現你偌寂寞的罪
  
  - title: Duludilida
    lyricist: 鄭宜農
    composer: 鄭宜農
    default_language: ta
    lyrics:
      ta: |
        〈Duludilida〉

        Duludilida
        哪會一直收著
        遐的無解的信號
        Like a code of how to be loveable
        結果咱踅甲戇戇 踅甲戇戇
        踅袂出暗崁的衝動
        心內底每日相挵
        
        若是漂流佇這 茫茫人海
        有除了生存的意義
        我想是佮你鬥陣起神經
        佇咱開始改變進前
        
        So are you gonna shut up, please?
        一直在意遐的無細膩
        你的表情攏無像你家己
        是得著siáng的歡喜
        
        Oh, I'm gonna shut down, too.
        無論我的選擇價值幾箍銀
        彼的歌攏是寫予你
        
        Duludilida
        你敢有收著
        我真少按呢做
        共話講甲遮爾坦白
        但是咱踅甲戇戇 踅甲戇戇
        欲落的雨 早慢會落
        
        若是漂流佇這 茫茫人海
        有除了生存的意義
        我想是佮你鬥陣起神經
        佇咱開始改變進前
        
        So are you gonna shut up, please?
        一直在意遐的無細膩
        你的表情攏無像你家己
        是得著誰的歡喜
        
        Oh, I'm gonna shut down, too.
        無論我的選擇價值幾箍銀
        彼的歌
        
        Oh, are you gonna shut up, please?
        一直在意遐的無細膩
        你的表情攏無像你家己
        是得著誰的歡喜
        
        Oh, I'm gonna shut down, too.
        無論我的選擇價值幾箍銀
        彼的歌攏是寫予你
  
  - title: 最好的距離
    lyricist: 鄭宜農、deca joins
    composer: 鄭宜農、deca joins
    default_language: ta
    lyrics:
      ta: |
        〈上好的距離〉

        生份的遙遠的歹勢細膩
        我予家己一寡時間倚近你
        無邊的猜測無邊的可能
        毋一定這就是咱上好的距離
        
        生份的遙遠的歹勢細膩
        我予家己一寡時間倚近你
        無邊的猜測無邊的可能
        毋一定這就是咱上好的距離
        
        內心滿滿的感覺 (海水無鹹汫)
        最後變做一句話
        我想你會理解 (I'll keep it in mind)
        青春滿滿的故事 (無邊的海岸)
        對這分鐘重開始
        
        雺霧中 烏暗摸 規暗瞑翻鋪
        心思無地講 毋願吞落腹肚
        遠遠看 寫批寄 我的心聲
        共講袂出喙的這款心情攏唱做歌
        
        內心滿滿的感覺 (海水無咸鹹汫)
        最後變做一句話
        我想你會理解 (I'll keep it in mind)
        青春滿滿的故事 (無邊的海岸)
        對這分鐘重開始
        
        無人唱過的歌 (偷偷仔佮意你的聲)
        tshāi佇海底的山 (心內有你的形影)
        聽袂清楚的聲 (恬恬仔等)
        日頭落山就做眠夢 (合唱的彼一工)
        
        無人唱過的歌
        tshāi佇海底的山 (毋知是啥物款的歌)
        聽袂清楚的聲
        日頭落山就做眠夢
        
        無人唱過的歌
        祀佇海底的山
        聽袂清楚的聲
        日頭落山就做眠夢
        
        無人唱過的歌
        祀佇海底的山
        聽袂清楚的聲
        日頭落山就做眠夢
        
        無人唱過的歌
  
  - title: 囡仔汗 (Album Version)
    lyricist: 鄭宜農
    composer: 鄭宜農
    default_language: ta
    lyrics:
      ta: |
        〈囡仔汗〉

        雨直直落
        落佇隔壁的鐵厝面頂
        車路來來去去
        我金金看著你的睏眠
        
        紛紛擾擾吵吵鬧鬧這个人世間
        綿爛是為著淡薄仔詩意
        看你的目眉烏烏
        註定活甲倔強
        我就毋甘 睏袂起
        
        已經過了偌久
        我猶原貪戀著你的頭毛跤
        微微的 芳芳的 囡仔汗
        佇你做眠夢的時
        
        這是不變的代誌
        這是不變的代誌
        微微的 芳芳的 囡仔汗
        佇你做眠夢的時
        
        雨直直落
        落佇我的心肝頂
        車路來來去去
        你的安心就是風景
        
        紛紛擾擾吵吵鬧鬧這個人世間
        綿爛是為著淡薄仔詩意
        看你的目眉烏烏
        註定活甲倔強
        我就毋甘 睏袂起
        
        已經過了偌久
        我猶原貪戀著你的頭毛跤
        微微的 芳芳的 囡仔汗
        佇你做眠夢的時
        
        這是不變的代誌
        這是不變的代誌
        微微的 芳芳的 囡仔汗
        佇你做眠夢的時
        
        曾經咱共家己交予時間
        橫直人的孤單也是無辯解
        
        如今你欲陪我走揣答案
        我上無愛是拍醒你的夢
        
        這是不變的代誌
        這是不變的代誌
        微微的 芳芳的 囡仔汗
  
  - title: 做風颱
    lyricist: 鄭宜農
    composer: 鄭宜農
    default_language: ta
    lyrics:
      ta: |
        〈做風颱〉

        今夜外口的風雨可能袂停
        否定的聲音 挵佇心的窗仔面
        但是這馬 遮有我佮你
        佇這間簡單的厝有我佮你
        佇親像做風颱的日子
        閣一个做風颱的日子
        
        蠟燭的光照著你的面
        有我總是向望的堅持
        日常的對話和笑聲做伙
        彼是上好的光景
        
        現實的束縛敢若大水
        淹過咱佮快樂之間的路徑
        無要緊 無要緊
        雲明仔載會開
        雲明仔載會開
        
        雲明仔載會開
        雲明仔載會開
        
        蠟燭的光照著你的面
        有我總是向望的堅持
        日常的對話和笑聲做伙
        彼是上好的光景
        
        現實的束縛敢若大水
        淹過咱佮快樂之間的路徑
        無要緊 無要緊
        雲明仔載會開
  
  - title: 或許就變成書裡的風景 (Album Version)
    lyricist: 鄭宜農、阿爆（阿仍仍）、王秋蘭（愛靜）
    composer: 鄭宜農、阿爆（阿仍仍）、何俊葦
    default_language: ta
    lyrics:
      ta: |
        嘿 你敢欲和我鬥陣
        咱來發明家己的語言
        彼是目睭對目睭
        是去宇宙踅過一輾
        是恬恬咧飛
        是佇正確佮思考之間
        謙卑閣自然
        
        自我親像一蕊花
        自由開 自由美麗
        若是有幸 來予詩人經過
        凡勢就變作風景 佇冊內底
        
        ha~ 啊～
        kemasi palikulikuzan / a pacun tjanusun.
        我在低處仰起頭來 / 向你望啊望
        namaia sun tua qurepus,
        你是如此雲朵感
        namaia sun tua vali,
        又是那麼空氣感
        a neka nu tjaljuzuanan
        沒有什麼能關得住你
        namaia sun tua supung / a sevalivali,
        你像枝枒搖曳 / 從風來向風去
        neka nu namaia
        無與倫比的美麗
        pakilaing tua su varung / a semenay,
        順著心裡什麼感動 / 就唱啊唱
        pakilaing tua su varung / a uduli,
        任由魂裡怎麼牽動 / 就跳啊跳
        semenay a pa-pa-pa,
        哼上幾口 叭叭叭
        uduliu cia-cia-cia.
        扭下幾步 恰恰恰
        
        飄渺的姿態 它曾經是你
        修寂寞的學分 不敢問問題
        穿上新衣服 忘了把標籤剪去
        一陣風吹過發出他她牠ㄊㄚ的聲音
        把秘密藏在一首歌裡
        你還在尋找傳說中的愛情
        可能有時候控制不了自己
        總要讓幾個離人傷心
        
        雲端是話語的伸展台
        你在找一本最適切的字典
        在世界就要緊緊相連的這一天
        在我們都還支離破碎的這一天
        
        雲端是話語的伸展台
        而你還在找一本最適切的字典
        在世界就要緊緊相連的這一天
        在你把拳頭伸向鏡子的那一天
        
        你敢欲和我鬥陣
        咱來發明家己的語言
        彼是目睭對目睭
        是去宇宙踅過一輾
        是恬恬咧飛
        是佇正確佮思考之間
        謙卑閣自然

        pakilaing tua su varung a semenay.
        順著心裡什麼感動 就唱啊唱
        pakilaing tua su varung a semenay.
        順著心裡什麼感動 就唱啊唱

        自我親像一蕊花
        自由開 自由美麗
        若是有幸 來予詩人經過
        凡勢就變作風景 佇冊內底
        marepacun.
        且看你 且看我
        marepacun.
        且看你 且看我

  - title: 無人看見的所在
    lyricist: 鄭宜農
    composer: 鄭宜農
    default_language: ta
    lyrics:
      ta: |
        〈無人看見的所在〉

        佇無人看見的所在 無的確討厭這個世界
        雖然聽起來 實在是驕傲的囡仔
        但是無人看見的所在 就欲予你乘歹
        彼的孤單恰鬱卒 攏予你àn-nāi
        
        佇人的面頭前 若是表現甲自信滿滿
        這是一部份的我 做大人的我
        其實足濟代誌我攏無確定 若是你無佇身軀邊
        我的不安 連我家己攏看袂清
        
        Oh, oh, oh
        今仔日 今仔日 我只是無路用的我
        佇咱的所在 無人看見的所在
        今仔日 今仔日 甘願做無路用的我
        佇咱的所在 無人看見的所在
        
        佇人的面頭前 若是表現甲自信滿滿
        這是一部份的我 做大人的我
        其實足濟代誌我攏無確定 若是你無佇身軀邊
        我的不安 連我家己攏看袂清
        
        Oh, oh, oh
        今仔日 今仔日 我只是無路用的我
        佇咱的所在 無人看見的所在
        今仔日 今仔日 甘願做無路用的我
        佇咱的所在 無人看見的所在